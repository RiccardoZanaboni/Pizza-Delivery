*LA NOSTRA STORIA
    L’antica Pizzeria "Wolf of Pizza" a Pavia è il punto di incontro tra tradizione e innovazione, esperienza e passione.
    Una pizzeria in cui, mangiando la migliore pizza "Alla Musi" del mondo, vivrete il fascino di un presepe in frenetico
    movimento. Osserverete la soddisfazione sul sorriso di Julia Roberts, sul set di “Mangia, Prega, Ama”, immortalata sulle
pareti della pizzeria, insieme ai volti di molte altre celebrità.

*I NOSTRI SEGRETI?
La semplicità e l’amore per la tradizione.
Con poche pizze sul menù - prova di qualità - ma non senza la possibilità di modifiche su richiesta, per soddisfare
ogni desiderio, ricerchiamo da più di cent’anni i sapori del passato. Non manca la garanzia assicurata dagli ingredienti
delle eccellenze campane: dalla farina al fiordilatte all’olio, tutto nasce da imprenditori che dedicano il loro lavoro
a un ambito ristretto, garantendo tecniche e sapori eccelsi.

*DAL 1870 AD OGGI
Nel 1870 la famiglia dei Lupacchiotti diede origine ad una lunga tradizione di maestri pizzaioli,
nel cuore della periferia della bella Pavia.
    Riccardo Zanaboni arriva da Villanterio, fuori città, vicino alla ghibellina Lodi, terra di
pizzaioli di professione da molti secoli.
    Fabio Rossanigo ha generosamente donato all'attività parte delle terre coltivabili
di famiglia, situate a Cava Manara, per poter ottenere farina genuina di ottima qualità a km 0.
    Asma Najili ha allargato il brand della Pizzeria oltre i confini nazionali, regalando un'aggiunta
Maghrebina ai sapori tipici Mediterranei.
    Francesco Musitano, con antenati provenienti dal Mezzogiorno ma anch'egli pavese di adozione,
aggiunge valore alla preparazione dell'impasto, con le mani delicate che lo contraddistinguono.
    Matteo Gobbo è il vero leader del gruppo; dotato di amplissime capacità manageriali (diplomato
in Gestione della Qualità con il massimo dei voti), sa dedicare alla squadra anima e corpo.
    Infine Andrea Fecchio rende il locale veramente unico al mondo, con il suo stile inconfondibilmente
padovano che sa ricordare, talvolta, negli affreschi alle pareti o nella 'mise en place',
tratti meravigliosi provenienti dalla spettacolare Cappella degli Scrovegni.

I nostri eroi ("Javengers", come amano scherzosamente definirsi, in seguito all'uscita nelle sale
cinematografiche del celebre film "cult" della Marvel, nel 2019) hanno dimostrato abilità a 360°;
è grazie alla passione che scorre da sempre nelle loro vene di lupacchiotti se questa attività
va avanti con indomito successo da ormai quasi 150 anni.

*Ad maiora!